Analys aktuell webbplatsdesign
=======================

Jag har fått i uppdrag av företaget Sök Under att göra en analys av aktuell webbplatsdesign. De vill veta vilka trender som är aktuella. Jag kommer att titta på vilka de mest framträdande designelementen och designprinciperna de olika webbplatserna använder.

Urval
-----------------------

Jag har valt fem olika artister/musikgrupper. Dessa artister är ur olika genrer inom musikvärlden.

Metod
-----------------------

Jag har studerat de fem webbplatserna vad det gäller färgval och fonter. För att få fram rätt färg som de använt har jag jobbat med sidorna i Firefox Developer Edition där jag installerat ColorZilla. Jag har även installerat Font Finder för att kunna se vilken font de använt på sidorna. Jag skrev sedan in färgkoderna i Adobe Color CC för att lätt se var de olika färgerna låg på färghjulet i förhållande till varandra. Jag hittade också att man kan importera en bild och få färgschema utifrån bilden. Programmet valde lite olika punkter varje gång men det var liknande det jag själv kommit fram till.

Resultat
-----------------------

Nedan redovisas mina resultat från studien. Jag har delat upp och redovisar resultaten för webbplatserna var för sig.


#####Ed Sheeran

Den första webbplatsen jag tittat på är [Ed Sheerans](https://www.edsheeran.com)

[FIGURE src=image/Home_Ed_Sheeran.jpg?w=300 class="left" caption="Ed Sheeran startsida."]

[FIGURE src=image/Ed_Sheeran_Official.png?w=300 class="left" caption="Ed Sheeran webbplats."]

<div class="test">
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #fffdf8">
<td style="height: 50px; width: 50px; background-color: #0dbbe0">
<td style="height: 50px; width: 50px; background-color: #000000">
</tr>
</table>
</div>

Ed Sheeran använder svart och en nästan vit färg tillsammans med en accentfärg, ljusblå på sin webbplats vilket ger ett lugnt och stilrent intryck.
Till rubriker använder de en serif-font medan vissa bildtexter använder en san-serif-font.

Sidan är väl uppdelad i ett grid i en tydlig hirarki. Längst upp under navbaren ligger en video över hela textytan. Där under kommer sedan i väl avgränsade ytor i tre kolumner information om senaste nyheter och senaste grejerna att köpa. Bilderna ligger symetriskt över ytan och är inramade i tydliga rutor. Bilderna är lika stora vilket ger likhet över sidan.

Man har också lagt till en rörelse genom att en text kommer upp över bilden när man hovrar över den. Även när man hovrar över knappar får man en rörelse genom att knappen ändrar färg.

#####Enrique Iglesias

Den andra webbplatsen jag tittat på är [Enrique Iglesias](https://enriqueiglesias.com/)

[FIGURE src=image/Enrique_Iglesias.png?w=300 class="left" caption="Enrique Iglesias startsida."]

[FIGURE src=image/Enrique_Iglesias_webb.jpg?w=300 class="left" caption="Enrique Iglesias webbplats."]

<div class="test">
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #f8f605">
<td style="height: 50px; width: 50px; background-color: #171717">
<td style="height: 50px; width: 50px; background-color: #ffffff">
<td style="height: 50px; width: 50px; background-color: #e88c17">
</tr>
</table>
</div>

Även Enrique Inglesias sida är vit med svarta/mörkgrått detaljer. Han har även en stark gul färg som bakgrund på startsidan vilket ger sidan uppmärksamhet.

Iglesias sida använder en sans-serif-font i både rubriker och brödtext.

Startsidan har en assymetrisk balans genom att placera text och en video på vänstra sidan och en stor bild på den högra sidan upplevs sidan balanserad. På main-sidan täcks övre halvan av en flashbild med ett bildspel i och ett par länkar.
Under bilden är sidan uppdelad i tre kolumner varav den ena tar upp 50% av bredden och de andra två 25% var.
Det blir rörelse i sidan med hjälp av bildspelet.

#####Passenger

Den tredje webbplatsen jag tittat på är [Passengers](https://passengermusic.com/)

[FIGURE src=image/Passenger_Official.jpg?w=300 class="left" caption="Passangers startsida."]

[FIGURE src=image/Passenger_Music.jpg?w=300 class="left" caption="Passangers webbsida."]

<div class="test">
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #b1bec6">
<td style="height: 50px; width: 50px; background-color: #e2d19d">
<td style="height: 50px; width: 50px; background-color: #987356">
</tr>
</table>
</div>

Passengers sida har milda pastellfärger i brunt, beige och ljusblått.

De använder samma font genom hela webbplatsen, både för rubriker och brödtext. Fonten är en sans-serif-font.

Passengers första sida består av några länkar i form av bilder och en navbar uppe till höger. Bilderna försvinner efter ett tag så man måste vara snabb om man ska klicka på någon av länkarna.
Undersidorna på Passengers webbplats har en heltäckande bakgrundsbild av ett landskap, olika bilder på alla sidor men med samma tema. Innehållet ligger sedan på en transparent ljus bakgrund.


#####Eminem

Den fjärde webbplatsen jag tittat på är [Eminems](https://www.eminem.com/)

[FIGURE src=image/Eminem.jpg?w=300 class="left" caption="Eminems startsida."]

[FIGURE src=image/Eminem_lyrics.jpg?w=300 class="left" caption="Eminems webbplats."]

<div class="test">
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #111111">
<td style="height: 50px; width: 50px; background-color: #610F11">
<td style="height: 50px; width: 50px; background-color: #fefefe">
</tr>
</table>
</div>

Eminems sida är mörkgrå med ljus text och en mörk röd färg som accent.
De använder en san-serif-font till all text, både rubriker och brödtext.

Eminems webbplats är mörk i färgen. Startsidan har ett bildspel på tre bilder över ca 75% av sidhöjden. När man scrollar ser man att bakgrunden är en konsertbild i gråa nyanser som ligger fast. Man har skapat rörelse på sidan genom att bilderna rör sig när man hovrar över dem eller får en grå hinna över och en röd rand under bilden. Det är samma röda färg som återkommer i loggan och i navbaren. Vilket gör att sidan känns sammanhängande och harmonisk. Dessa effekter kommer tillbaka på undersidorna.

#####The Used

Den femte webbplatsen jag tittat på är [The Useds](http://www.theused.net/)

[FIGURE src=image/Used.jpg?w=300 class="left" caption="The Useds startsida."]

[FIGURE src=image/Used_music.jpg?w=300 class="left" caption="The Useds webbplats."]

<div class="test">
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #b4a87d">
<td style="height: 50px; width: 50px; background-color: #1b1d1d">
<td style="height: 50px; width: 50px; background-color: #af1f29">
</tr>
</table>
</div>

The Useds sida är mörk grå, nästan svart med lite inslag av guldbeige och rött.
De har inte så mycket text på sin sida men den som finns är i en san-serif-font.

The Useds startsida har en bakgrundsbild över hela sidan som är en mörk grå bild av ett skogslandskap. Ovanpå den ligger en bild centrerad under navbaren. När man rör muspekaren över bakgrunden rör den sig lite i sidled vilket gör att sidan får ett djup och rörelse.
Även undersidorna har mörka bilder som bakgrund och innehållet ligger symetriskt i ett rutmönster på sidan.


Analys
-----------------------

När man sammanställer undersökningen ser man att webbplatsernas utseende hänger ihop utseendemässigt beroende på musikstil. De artister med lite mer &ldquo;lättlyssnad&rdquo; musik har ljusa färger och de med lite &ldquo;tuffare&rdquo; musik har mörka färger. Annars är trenden lika inom genren.

Alla sidor har vitt/ljusgrått eller mörkgrått som bas och en accentfärg som återkommer på flera ställen på sidorna vilket ger harmoni och likhet genom webbplatsen.

Sidorna innehåller mycket bilder, ofta med en effekt när man hovrar över dem. Effekten kan tex. vara en rörelse i bilden, färgförändring eller att en text dyker upp över bilden. Bildspel eller videor är också ett populärt inslag.

Det är trendigt att ha en bakgrundsbild som ligger fast och innehåll som ligger på en transparent bakgrund. Ett tydligt vertikalt grid av både bilder och text finns på de flesta sidorna. Detta är även symetriskt vilket ger balans i sidan.

Referenser
-----------------------

[Design Elements and Principles](https://www.canva.com/learn/design-elements-principles/)

Övrigt
-----------------------

Analys och rapport är gjord av Liselotte Westlin som enskilt arbete.
