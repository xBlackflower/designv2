---
---
Redovisning kmom04
=========================

Detta innehåll är skrivet i markdown och du hittar innehållet i filen `content/redovisning/04_kmom04.md`.

Skrivuppgiften var rolig. Jag gillar att jobba med färger och det var intressant att se hur de tre företag jag valt har gjort på sina respektive webbplatser. Det jag såg var att de tre sidorna var väldigt lika varandra i sättet de använde färger.

Mitt arbete med de olika teman började jag med genom att kopiera mitt tema från kmom03. Jag utgick sedan från det och använde variabler i så stor utsträckning som möjligt.

Jag började med att göra dark-temat och valde en brun färg som bakgrundsfärg och en oreange färg till texten. Jag ville ha lite känsla av de gamla skärmarna man hade för 20+ år sedan. Till länkarna valde jag komplementfärgen till den oreange färgen, dvs. grönt.

För att inte flashbilden skulle sticka ut för mycket då den är väldigt färggrann så lade jag en genomskinlig brun färg på den för att dämpa färgerna. Jag valde en serif-font som heter Rokkitt, samma font till både rubriker och brödtext. Även valet av font för att föra tankarna till hur det såg ut förr.

Här är en länk som leder till [denna sidan inklusive stylen satt till dark](redovisning/kmom04?style=04_dark).


Jag fortsatte sedan med minimalistic-temat och valde här ett monokromatiskt tema i blått. För att få ett lugnt och vilsamt tema valde jag lite dämpade färger. Till detta tema valde jag en sans-serif-font, Exo för både rubriker och brödtext. För att få lite mer rörelse i sidan gjorde jag rubrikerna kursiva. Jag valde en sans-serif-font då jag tycker den är mjukare och passade tanken på lugn.

Här är en länk som leder till [denna sidan inklusive stylen satt till minimalistic](redovisning/kmom04?style=04_minimalistic).

Till mitt colorful-tema valde jag ett triad-färgschema med grönt, purpur och gult. Den gröna och purpur fick dominera och gult använde jag till rubrikerna. Inte ett speciellt trevligt tema att titta på men färgrikt blev det.

Här valde jag olika fonter till rubriker och brödtext. Till rubrikerna använde jag Ribeye Marrow och till brödtexten Combo. Båda texterna är lite lekfulla texter men jag skulle säga att Ribeye Marrow är en serif-font och Combo en sans-serif-font. Till colcorful-temat valde jag lite lekfulla typsnitt då jag tycker det passar med alla färger.

Här är en länk som leder till [denna sidan inklusive stylen satt till colorful](redovisning/kmom04?style=04_colorful).

Till slut gjorde jag ett fun-tema som är julinspirerat. Här valde jag juliga färger, rött, grönt och guld. Som bakgrund till texten valde jag en guldig bild med snöflingor. Jag gjorde en egen flik till julsidan för att få med lite juligare bilder till detta tema.

Även till detta tema valde jag en font till rubrikerna och en annan till brödtexten. H1-rubrikerna är Merry Xmas, en sans-serif-font och all övrig text är Mountains of Christmas, en serif-font. Jag hittade ingen font som klarade å, ä, ö till rubrikerna som var någon riktigt bra julfont. Valet av fonter gjorde jag då jag ville ha jultema även på fonterna så att allt passar ihop.

Här är en länk som leder till [denna sidan inklusive stylen satt till fun](redovisning/kmom04?style=04_fun).

Jag har utgått från ett bastema för alla andra teman men har fått gjort lite olika lösningar på några ställen. Jag har försökt använda variabler för fonter och färger på de flesta ställen.

Kursmomentets TIL, att planera ordentligt innan man börjar. Tänker man på hur man vill ha färger och fonter innan så blir det mycket lättare att anpassa efter olika teman. Det kan blir väldigt olika webbplatser bara genom att ändra färger och fonter.
