---
---
Redovisning kmom10
=========================

Detta innehåll är skrivet i markdown och du hittar innehållet i filen `content/redovisning/10_kmom10.md`.

####Uppdrag 1 - Analys aktuell webbplatsdesign

Jag valde 5 olika webbplatser för olika artister. Alla hade bildrika sidor i tydliga kolumner. Tre av artisterna hade genomgående ljusa färger och två mycket mörka. Skillnaden kopplar jag till musikstilen. De som har använt ljusa färger är artister med &ldquo;lättlyssnad&rdquo; musik och de med mörka färger spelar mer tung, &ldquo;svår&rdquo; musik.

Vad jag ser så är trenden bildrikt, gärna en video på hem-sidan. Lite färger, mycket ljust eller mörkt grått och en liten accent av en färg. Det är mycket rörelse i sidorna genom att det händer något när man hovrar över bilder, texter eller länkar. Vanliga effekter är att man använder en genomskinlig färg som dyker upp över bilden och kanske en text eller att bilden rör på sig. Från det jag skrev min första analys av artisternas sidor har Enrique Iglesias gjort en helt ny hemsida som skiljer sig ganska markant från den förra. Mer färgrik, stora bilder över hela sidbredden och även videor som spelar i bakgrunden.

####Uppdrag 3 - Webbplats

Jag valde kund 1 där målet var att få fram en sida som andas dyrt och lyxigt.

Jag utgick från min redovisasida och kopierade den och rensade bort sånt som jag inte behövde. Min tanke var att jag skulle ha lite &ldquo;gratis&rdquo; om jag gjorde så.

Jag bestämde mig för att göra en sida åt en arkitektbyrå som ritar exklusiva villor åt rika privatpersoner. Först var frågan vad som kan se lyxigt ut. Jag bestämde mig för guld och minimalistiskt. Inte för mycket guld då det blir pråligt. Jag ritade en flashbild i photoshop för att få den guldaktiga färgen på företagsnamnet.

På hem-sidan lade jag in ett bildspel och lite andra bilder och texter om företaget, vad de erbjuder. Även bloggen innehåller ganska många bilder. Här är tanken att blivande kunder kan se hur ett färdigt projekt kan bli, både invändigt och utvändigt. Det finns även blogginlägg om regler i branschen. Detta för att visa att byrån är kompetent och medveten och uppdaterar sig om nya lagar och regler. Sedan tyckte jag att en portfolio skulle vara viktig då man där lätt kan visa upp vad man gjort tidigare.

####Uppdrag 4 - Tema

När jag skapade mitt första tema tänkte jag minimalistiskt. Det är ljust- och mörkgrått med den orangea färgen från företagsnamnet som accentfärg. Den färgen använde jag i vissa rubriker och understreck för att få en harmoni på sidan med en återkommande färg.

Jag lade upp många bilder i portfolion på hus de ritat och byggt och för att få lite rörelse i sidan skapade jag en effekt när man hovrar över bilderna vilket ger liv och rörelse.
I bloggen använde jag bilder och lät texten omväxlande vara på vänster eller höger sida om bilden när jag hade en text till bilden. Det ger en symmetri till sidan.

Jag har använt en serif-font till rubrikerna och en san-serif-font till brödtexten. En san-serif-text är lättare att läsa. I detta tema är båda fonterna ganska tunna vilket jag tycker passar då det inte finns något runt omkring som &ldquo;stör&rdquo;.

####Uppdrag 5 - Tema alternativt

När jag gjorde mitt andra tema ville jag ha lite mer färg och struktur på webbplatsen utan att det skulle tappa i stil. Jag lade en av husbilderna som fast bakgrund med maindelen av sidan med en transparens så bakgrunden syntes igenom. Jag fick byta fonter till några med lite kraftigare bokstäver annars blev det svårläst.

Bilden innehåller lite blåa färger, bl.a. i poolen. Den blåa poolfärgen tog jag upp i rubriker och understreck för att få en liten färgaccent.

En annan förändring jag gjorde var att lägga färg på flashområdet så det täckte hela bredden.
Trots att jag inte gjort så många förändringar tycker jag att sidan fick ett mycket annorlunda utseende. Fortfarande elegant men med mer färg och struktur.

####Uppdrag 6 - Förklara strukturen kring temat

Jag delade less-koden i flera olika filer, fler i det sista temat, för att hålla ordning på alla delar. Att dela upp koden i flera filer gör det lättare att hitta det man letar efter när man ska förändra något. Det gäller bara att tänka på att alla filer man importerar i sin grundfil importeras i rätt ordning så inte kod i en av filerna skriver över kod i en annan av misstag. Jag har försökt använda variabler och nästlat en del struktur i filerna. Jag har även använt de moduler som vi installerade, som figure och fortawsome för bilder och när jag använt ikoner.

####Projektet

Jag tycker projektet gick bra att genomföra. Jag hade halkat lite efter i tidigare moment så jag har haft lite tidsbrist men hade jag legat i fas när jag startade hade jag hunnit klart inom tiden.
Jag har kanske lagt för mycket tid på att leta bilder till mitt projekt men jag ville ha bilder som jag tyckte passade i sammanhanget. Annars tycker jag det var ett lagom stort projekt och roligt att genomföra.
Mitt största problem var bildspelet på förstasidan, det lade sig ovanpå texten. Jag löste detta genom att lägga till en bild som bildspelet ligger på. Jag vet inte om det är ett bra sätt att lösa problemet på men det funkar så som jag gjort det.
Hade jag haft mer tid hade jag försökt få in lite mer effekter som förändringar när man hovrar över länkar eller bilder t.ex.

####Tankar om kursen

Denna kursen har varit intressant. För varje tema jag gjort tycker jag att något har blivit bättre. Kurslitteraturen var bra och lättläst. Övrigt material och videor har varit jättebra. Det jag saknar för min del är mer genomgång av less och de olika modulerna. Hur man ska tänka när man strukturerar sin kod och hur man använder modulerna på bästa sätt. Jag är jättenöjd med kursen och skulle rekommendera den till andra, den får en 9:a.
